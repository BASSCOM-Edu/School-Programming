# Курсове за професия "Програмист"

Свободно учебно съдържание за **професия "Програмист"** в професионалните гимназии и паралелки.
 - Учебното съдържание е съобразено с държавните общообразователни изисквания на МОН и НАПОО за професията.
 - Учебното съдържание е разработено по проект "ИТ кариера", на базата на материали от СофтУни фондацията, и е разширено и обогатено с подкрепата на БАСКОМ, учители и доброволци.

## За професия "Програмист"

Професия "**Програмист**" е одобрена от Национална агенция за професионално образование и обучение (НАПОО) и Министерство на образованието и науката (МОН) през 2019 г. по следната категоризация:
 - Професионално направление: 481 – Компютърни науки
 - Професия: 481010 – Програмист
 - Специалност: 4810101 – Програмно осигуряване
 - II степен на професионална квалификация – минумум 660 учебни часа

***Забележка***: да не се бърка "обикновен програмист" (специалност "програмно осигуряване", II степен на професионална квалификация) с "приложен програмист" и "системен програмист" (специалности "приложно програмиране" и системно програмиране", III степен на професионална квалификация).

### Нормативни документи
 - **Държавен образователен стандарт** (ДОС) от 2019 г. за придобиване на квалификация по професията “**Програмист**“ (481010): https://www.navet.government.bg/bg/media/DOS_PROGRAMIST.pdf.
 - **Типов учебен план за специалност “Програмно осигуряване”** (код 4810101) за професионално образование с придобиване на втора степен на професионална квалификация с интензивно изучаване на чужд език, по рамкова програма B1 (утвърден със заповед РД 09-4133 / 29.08.2017 г. на МОН): https://softuni.foundation/wp-content/uploads/2020/10/Tipov-ucheben-plan-programno-osiguryavane-4810101.pdf.
  - Официални **учебни програми** от МОН за професии "**Програмист**", "**Системен програмист**", "**Приложен програмист**": https://www.mon.bg/upload/23951/481-2020.zip
