# Курсове за профил "Софтуерни и хардуерни науки"

Свободно учебно съдържание за **профил "Софтуерни и хардуерни науки"** в профилираните гимназии и паралелки.
 - Учебното съдържание е съобразено с държавните общообразователни изисквания на МОН за съответния профил.
 - Учебното съдържание е разработено по проект "ИТ кариера", на базата на материали от СофтУни фондацията, и е разширено и обогатено с подкрепата на БАСКОМ.

## За профил "Софтуерни и хардуерни науки"

Профил "**Софтуерни и хардуерни науки**" се изучава в профилираните гимназии (главно в 11 и 12 клас) с два основни профилиращ предмета: **информатика** и **информационни технологии** (ИТ). Заглавието на профила "Софтуерни и хардуерни науки" е подвеждащо, защото хардуер не е предвидено да се изучава изобщо.

### Учебни модули за информатика и ИТ

**Задължителни модули** за профилиращ предмет "**Информатика**" и минимален брой часове според наредбата на МОН:
 - МОДУЛ 1: Обектно-ориентирано проектиране и програмиране (72 часа)
 - МОДУЛ 2: Структури от данни и алгоритми (72 часа)
 - МОДУЛ 3: Релационен модел на бази от данни (72 часа) - моделиране на релационна база данни, език SQL
 - МОДУЛ 4: Програмиране на информационни системи (52 часа) - GUI приложения с бази данни

**Липсващи модули** за профилиращ предмет "Информатика" (не се изискват от МОН, но са силно препоръчителни):
 - Увод в програмирането (54 часа) - за старт
 - Програмиране (72 часа) - за да се научат да програмират, след "Увод в програмирането"
 - Увод в уеб разработката (90 часа) - след GUI приложенията, последно

**Задължителни модули** за профилиращ предмет "**Информационни технологии**" и минимален брой часове според наредбата на МОН:
 - МОДУЛ 1: Обработка и анализ на данни (72 часа) - анализ на данни с електронни таблици, бази данни, информационни системи
 - МОДУЛ 2: Мултимедия (72 часа) - графика, звук, видео
 - МОДУЛ 3: Уеб дизайн (62 часа) - уеб сайтове с WordPress (+ малко HTML и CSS)
 - МОДУЛ 4: Решаване на проблеми с ИКТ (62 часа) - управление на проекти, екипна работа, ИКТ решения, хардуер и софтуер

**Липсващи модули** за профилиращ предмет "Информационни технологии" (не се изискват от МОН, но са препоръчителни):
 - Информационни технологии (90 часа) - хардуер, ОС, инсталация и поддръжка на ОС и приложен софтуер
 - Приложни програми с общо предназначение (108 часа) - офис приложения, Docs / Word, Spreadsheets / Excel, Google Drive, PowerPoint / Slides, формуляри / Forms, диаграми / Drawing
 - Уеб сайтове с HTML и CSS (54 часа) - след модул "Уеб дизайн" с WordPress

### Брой учебни часове по информатика и ИТ

Максималният общ хорариум за информаика и ИТ в профил "Софтуерни и хардуерни науки" в профилираните гимназии е **до 1754 учебни часа**, както следва:

| Учебни предмети (брой часове)  | VIII	|	IX	 |	X	  |	XI 	| XII	| Общо |
|--------------------------------|------|-----|-----|-----|-----|------|
| Информатика (раздел А+Б)       | 72	  |	72	 |	108	|	360	|	310	|	922  |
| Информационни технологии (А+Б) | 36	  |	36	 |	90	 |	360	|	310	|	832  |
| Общо профилиращи (раздел А+Б)	 | 108	 |	108	|	198	|	720	|	620	|	1754 |

Източник: наредба #4 / 2015 г. за учебния план (вж. Приложение № 3 към чл. 12, ал. 2, т. 3) - https://www.lex.bg/bg/laws/ldoc/2136691946

В повечето гимназии **броят часове по профилиращите предмети е многократно по-малък** (за сметка на математика, физика, чужди езици и други учебни предмети според училищния учебен план). Учителите могат да преговарят с директорите да планират повече часове за профилиращите предмети, защото според наредбата за учебния план в профилираните гимназии часове има достатъчно, но директорите планират грешно и не залагат достатъчно часове по програмиране и софтуерни технологии.

### Нормативни документи

Профилите и модулите за профил "Софтуерни и хардуерни науки" в профилираните гимназии са описани в наредбите на МОН за профилираната подготовка:
 - Наредба 4 / 2015 г. за учебния план в профилираните гимназии: https://www.lex.bg/bg/laws/ldoc/2136691946
 - Наредба 7 / 2016 г. за профилираната подготовка: https://www.mon.bg/upload/24016/ndrb-PP-izm092020.pdf
 - Наредба за изменение и допълнение на 7 / 2016 г. за профилираната подготовка: https://www.mon.bg/upload/23985/izmNdrb-PP-24092020.pdf
 - Учебна програма по "Информатика" за профилирана подготовка: https://mon.bg/upload/18364/profil-Informatika.pdf
 - Учебна програма по "Информационни технологии" за профилирана подготовка: https://mon.bg/upload/18365/profil-IT.pdf
