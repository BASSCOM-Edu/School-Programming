# Курсове за професия "Системен програмист"

Свободно учебно съдържание за **професия "Системен програмист"** в професионалните гимназии и паралелки.
 - Учебното съдържание е съобразено с държавните общообразователни изисквания на МОН и НАПОО за професията.
 - Учебното съдържание е разработено по проект "ИТ кариера", на базата на материали от СофтУни фондацията, и е разширено и обогатено с подкрепата на БАСКОМ, учители и доброволци.

## За професия "Системен програмист"

Професия "**Системен програмист**" е одобрена от Национална агенция за професионално образование и обучение (НАПОО) и Министерство на образованието и науката (МОН) през 2018 г. по следната категоризация:
 - Професионално направление: 481 – Компютърни науки
 - Професия: 481020 – Системен програмист
 - Специалност: 4810201 – Системно програмиране
 - III степен на професионална квалификация – минумум 960 учебни часа

## Учебен план (курсове от професията)
 - [Увод в програмирането (Programming Basics)](https://github.com/BG-IT-Edu/School-Programming/tree/main/Courses/System-Programmer/Programming-Basics) - 9 клас
   - Променливи, проверки, цикли, функции (методи)
 - [Програмиране (Programming Fundamentals)](https://github.com/BG-IT-Edu/School-Programming/tree/main/Courses/System-Programmer/Programming-Fundamentals) - 9 клас
   - Сорс контрол, типове данни, масиви и списъци, речници и хеш-таблици, дебъгване, стрингове, многомерни масиви
 - [Увод в обектно-ориентираното програмиране (OOP Basics)](https://github.com/BG-IT-Edu/School-Programming/tree/main/Courses/System-Programmer/OOP-Basics) - 9 клас
   - Дефиниране на класове (класове, конструктори, полета, свойства), член-функции (методи), енкапсулация на данни, статични членове
 - [Увод в алгоритмите и структурите от данни (Algorithms and Data Structures Basics)](https://github.com/BG-IT-Edu/School-Programming/tree/main/Courses/System-Programmer/Algo-and-Data-Structures-Basics) - 10 клас
   - Алгоритми и сложност, линейни структури данни (списък, стек, опашка), алгоритми върху редици и линейни структури, алгоритми за сортиране и търсене
 - [Математически основи на програмирането (Mathematical Foundations of Programming)](https://github.com/BG-IT-Edu/School-Programming/tree/main/Courses/System-Programmer/Math-Foundations-of-Programming) - 11 клас
   - Бройни системи, статистика, системи линейни уравнения, функции, вектори, комбинаторика и вероятности
 - [Обектно-ориентирано програмиране (OOP Advanced)](https://github.com/BG-IT-Edu/School-Programming/tree/main/Courses/System-Programmer/OOP-Advanced) - 11 клас
   - Компонентно тестване, дефиниране на по-сложни класове, шаблонни типове, наследяване, абстракция, интерфейси, полиморфизъм, упрвление на изключения, шаблони за дизайн
 - [Бази данни (Databases and SQL)](https://github.com/BG-IT-Edu/School-Programming/tree/main/Courses/System-Programmer/Databases-and-SQL) - 11 клас
   - Бази данни, таблици, записи, колони, моделиране на релационна база, SQL заявки за извличане на данни, съединения на таблици, агрегация и групиране, функции
 - [Разработка на софтуер (Practical Software Development)](https://github.com/BG-IT-Edu/School-Programming/tree/main/Courses/System-Programmer/Practical-Software-Development) - 11 клас
   - Трислойна архитектура, компонентно тестване, дебъгване, рефакториране на код, инструменти за разработка, софтуерни библиотеки, пакетни мениджъри, достъп до бази данни, ORM, създаване на потребителски интерфейс, изграждане на цялостно трислойно приложение
 - [Операционни системи (Operating Systems)](https://github.com/BG-IT-Edu/School-Programming/tree/main/Courses/System-Programmer/Operating-Systems) - 11 клас
   - Архитектура на ОС, ядро, обвивка, файлова система, процеси, потребители, памет, пакетни системи и инсталация на софтуер, услуги в ОС, работа с Linux shell и bash, виртуализация и контейнери
 - Вградени системи - 11 клас
 - Компютърни мрежи - 11 клас
 - [Интернет програмиране (Internet and Web Development)](https://github.com/BG-IT-Edu/School-Programming/tree/main/Courses/System-Programmer/Internet-and-Web-Development) - 12 клас
   - HTTP протокол, уеб сървъри, уеб програмиране, уеб приложения, сесии, връзка з бази данни, MVC технологична рамка, REST APIs
 - [Софтуерно инженерство (Software Engineering Concepts)](https://github.com/BG-IT-Edu/School-Programming/tree/main/Courses/System-Programmer/Software-Engineering-Concepts) - 12 клас
   - Софтуерна разработка, работа с чужд код, сорс-контрол системи, софтуерно тестване, процеси и методологии
 - [Програмиране за вградени системи (Embedded Systems Programming)](https://github.com/BG-IT-Edu/School-Programming/tree/main/Courses/System-Programmer/Embedded-Systems-Programming) - 12 клас
   - Микроконтролери, Arduino, среда за разработка, програмиране за микроконтролер, вход и изход (GPIO), управление на сензори и периферия
 - Компютърна графика и дизайн - 12 клас
 - Мрежови протоколи и технологии - 12 клас
 - Приложения с графичен потребителски интерфейс - 12 клас

### Нормативни документи
 - **Държавен образователен стандарт** (ДОС) от 2018 г. за придобиване на квалификация по професията “**Системен програмист**“: https://www.navet.government.bg/bg/media/sisitemen_programist.pdf
 - **Типов учебен план за специалност “Системно програмиране”** (код 4810201) за професионално образование с придобиване на трета степен на професионална квалификация с разширено изучаване на чужд език, по рамкова програма B4 (утвърден със заповед № РД 09 – 4139/29.08.2017 г. на МОН): https://softuni.foundation/wp-content/uploads/2020/10/Tipov-ucheben-plan-sistemno-programirane-4810201.pdf
  - Официални **учебни програми** от МОН за професии "**Програмист**", "**Системен програмист**", "**Приложен програмист**" за всички учебни предмети: https://www.mon.bg/upload/23951/481-2020.zip
